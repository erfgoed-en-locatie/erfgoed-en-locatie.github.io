---
title: Hacking Heritage Talk 17 September
created: 2015-06-02
excerpt: Op 17 September vindt het grote
---

Op donderdag 17 september 2015 sluiten Waag Society en Digitaal Erfgoed Nederland (DEN) het Hacking Heritage-programma van het project <a href="http://erfgoedenlocatie.nl/">Erfgoed & Locatie</a> af met een grote finale voor de erfgoedsector. 

Voor deze middag nodigen we de hele sector uit voor een inspirerende bijeenkomst, waarin we onderzoeken hoe technologie de erfgoedsector vooruit kan helpen. Ook niet-specialisten en ge√Ønteresseerden uit andere branches zijn welkom.

Binnen Erfgoed en Locatie zijn er verschillende werkende applicaties ontwikkeld, zoals de Historische Geocoder en Erfgeoviewer. In de zomer van 2015 mochten erfgoedspecialisten uit heel Nederland alvast aan de slag met deze tools binnen onze data clinics. Daarnaast is er goed gekeken naar de standaardisatie van datasets en aan nieuwe manieren gewerkt om deze data in de ruimte relevant te maken.

In de talks kijken we terug op de rijke ervaringen die het onderzoekstraject heeft opgeleverd. We tonen mooie voorbeelden die binnen het project ontwikkeld zijn en laten toonaangevende internationale best practices zien. Zo gaan we onder andere in gesprek met Ben Vershbow (Director, New York Public Library Labs). Centraal in het programma staan de kansen voor de erfgoedsector: om verhalen te verrijken, om inzicht in de collectie te vergroten en om zo nieuwe doelgroepen aan te spreken.

Gratis toegang na registratie.

Programma en aanmelden: <a href="http://waag.org/nl/event/hacking-heritage-talks">http://waag.org/nl/event/hacking-heritage-talks</a>
