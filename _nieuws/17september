Hacking Heritage Talks: Erfgoed & Locatie op 17 September 2015

Op donderdag 17 september 2015 sluiten Waag Society en Digitaal Erfgoed Nederland (DEN) het Hacking Heritage-programma van het project Erfgoed & Locatie af met een grote finale voor de erfgoedsector. 

Voor deze middag nodigen we de hele sector uit voor een inspirerende bijeenkomst, waarin we onderzoeken hoe technologie de erfgoedsector vooruit kan helpen. Ook niet-specialisten en ge√Ønteresseerden uit andere branches zijn welkom.

Binnen Erfgoed en Locatie zijn er verschillende werkende applicaties ontwikkeld, zoals de Historische Geocoder en Erfgeoviewer. In de zomer van 2015 mochten erfgoedspecialisten uit heel Nederland alvast aan de slag met deze tools binnen onze data clinics. Daarnaast is er goed gekeken naar de standaardisatie van datasets en aan nieuwe manieren gewerkt om deze data in de ruimte relevant te maken.

In de talks kijken we terug op de rijke ervaringen die het onderzoekstraject heeft opgeleverd. We tonen mooie voorbeelden die binnen het project ontwikkeld zijn en laten toonaangevende internationale best practices zien. Zo gaan we onder andere in gesprek met Ben Vershbow (Director, New York Public Library Labs). Centraal in het programma staan de kansen voor de erfgoedsector: om verhalen te verrijken, om inzicht in de collectie te vergroten en om zo nieuwe doelgroepen aan te spreken.

Gratis toegang na registratie. Registratie via: <a href="http://waag.org/nl/event/hacking-heritage-talks">Aanmelding Hacking Heritage Talk</a>

Programma
15:30 Inloop, drankjes & finger food
16:00 Welkom door Wilbert Helmus & Marco Streefkerk (DEN)
16:10 Keynote Ben Vershbow (directeur van NYPL Labs): visie achter New York Public Library Labs
16:45 Showreel: Erfgoed & Locatie-producten uit de praktijk, o.a. door Jelle Herold (developer bij Waag Society) 
17:20 Korte pauze
17:30 Breder perspectief: Iskander Smit (directeur info.nl) en Wienke Giezeman (oprichter The Things Network) over de potentie van de projectresultaten 
18:00 Overdracht van de E&L-resultaten aan Rijksdienst voor het Cultureel Erfgoed
18:10 Wrap-up en afsluiting door de Wibert Helmus 
18:15 Drinks & matchmaking: bekijk de tools van E&L en neem je laptop mee als je zelf iets wilt laten zien

Netwerkdiner
Na afloop is er de mogelijkheid om deel te nemen aan een netwerkdiner vanaf 19.30 uur. Wil je mee-eten? Stuur dan een mailtje naar Monika Lechner van Erfgoed & Locatie: monika.lechner[at]den.nl
